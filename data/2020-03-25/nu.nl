rond 18:47

Bijna honderd extra patiënten op ic-afdelingen
Het aantal coronapatiënten op Nederlandse intensivecareafdelingen is opnieuw gestegen, meldt de Nederlandse Vereniging voor Intensive Care (NVIC) woensdag. Momenteel liggen 644 mensen met COVID-19 op de ic. Dat zijn er 98 meer dan op dinsdag, een stijging van ongeveer 18 procent.

Die stijging kan op korte termijn problemen gaan geven. Op 1 april zullen er naar verwachting 1.600 intensivecarebedden in Nederland nodig zijn, terwijl er dan 1.150 beschikbaar zijn. Het gaat bij deze schatting om elfhonderd coronapatiënten en vijfhonderd mensen met andere ziekten. Eind mei wordt een piek van 2.200 benodigde bedden verwacht.
